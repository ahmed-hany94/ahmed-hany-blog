ده بداية كويسة علي ما أظن

#programming

---

<p>البداية المفروض تبقي محاولة لتفريغ كل اللي أعرفه عن الكمبيوتر.<br /></p>

<p>الحاجة لعمل حسابات رياضية حاضرة علي مدار التاريخ. البشر عدوا مرحلة انهم يستخدموا صوابعهم للعد أو الحساب بدري. وقدرنا نعمل حسابات تساعدنا نبني إنشاءات ضخمة وتعاملات تجارية إلي خلافه. صاحب ده مرحلة تدوين للحسابات وده كان عمل شاق, وزي أي حاجة بتاخد مجهود بيطلع حد ويحاول إنه يسهل العملية ده. فيحبذا لو فيه شئ يعمل الحسابات بشكل سريع أو يٌستحسن آلي.</p><br>

<h3><a href="#قبل-القرن-التاسع-عشر">قبل القرن التاسع عشر</a></h3>

<p>البدايات كان التفكير فيها إن الشئ ده ميكانيكي. المعداد (abacus) كان أول اختراع يساعد علي العمليات الحسابية. ده كمل معانا بشكل ما أو آخر لحد بليز باسكال (Blaise Pascal) عمل آلة حسابية ميكانيكية بعديه جه جوتفريد ليبنيز (Gottfried Lebiniz) عمل آلة تقدر تقوم بالأربع عمليات
الحسابية (جمع - طرح - ضرب - قسمة) وقدم لنا فكرة نظام حساب ثنائي (Binary Arithmetic) واللي كان موجود بشكل ما في مصر القديمة والصين والهند.  احنا عارفين النظام العشري، من صفر لتسعة وبعدين نزود خانة نعيد من عشرة لتسعة وهلم جرا. في الثنائي من صفر لواحد وبعدين نضيف خانة. وده تقدر تعمل بيه حساباتك عادي. السؤال هنا "طب وبعدين؟" الأجابة بالنسية لليبنيز اختصار لعمليات الضرب لكن من منظور واحد من المستقبل عنده رفاهية التاريخ هي إنك تقوم بعمليات حسابية باستخدام قيمتين (صفر وواحد) ..... .</p><br>

<h3><a href="#القرن-التاسع-عشر">القرن التاسع عشر</a></h3>

<p>احنا دلوقتي في القرن التاسع عشر، عصر البخار. تشارلز باباج (Charles Babbage) لاحظ إن معظم العمليات الحسابية في تكرار وده ممكن نخلي آلة تعمله. فيخترع محرك الفرق (Difference Machine) شغال بالبخار لحل معادلات متعددة الحدود (Polynomial Equations). آدا لوفلايس (Ada Lovelace) تكتب أول خوارزمية (خطوات حل رياضي كبرنامج الكمبيوتر يحله) لمحرك الفرق لحساب عدد بيرنولي (Bernoulli's Numbers) اللي عبارة عن متسلسلة أعداد كسرية. يجي دور جورج بوول (George Boole) اللي بيقدم نظام جبري، نسبة للجبر، فرع رياضة اخترعناه لما كنا عايزين نرمز لقيمة بشكل عام. أو ممكن نتفكر لما نحسب بحروف بدل أرقام، يقدر يدلل علي مدي صحة أو خطأ نظم منطقية. ايه؟! المنطق بدأ كمحاولة اننا نلاقي طرق علشان نعرف الحقيقة (تبسيط مخل بس أهو) وبالتالي ممكن نعبر عن قيمة صواب (Truth Value) طرحٍ بقيمتين صح (True) أو خطأ (False) . بوول بقا عمل نظام بيستخدم عمليات منطقية بدل من حسابية و قيم صواب بدل من أرقام</p><br>

<table>
    <tr>
      <th>قيمة 1</th>
      <th>قيمة 2</th>
      <th>أو (OR) </th>
      <th>مع (AND) </th>
    </tr>
    <tr>
      <td>خطأ</td>
      <td>خطأ</td>
      <td>صح</td>
      <td>صح</td>
    </tr>
    <tr>
        <td>خطأ</td>
        <td>صح</td>
        <td>خطأ</td>
        <td>صح</td>
    </tr>
    <tr>
        <td>خطأ</td>
        <td>صح</td>
        <td>صح</td>
        <td>صح</td>
    </tr>
    <tr>
        <td>خطأ</td>
        <td>خطأ</td>
        <td>خطأ</td>
        <td>صح</td>
    </tr>
  </table><br>

<p>ده مثال علي المنطق البوولي (Booelean Logic) نسبة لجورج بوول. العمود الثالث عبارة عن عملية تخيير ما بين القيمتين في العمودين الأولانيين. العملية ده محتاجة قيمة واحدة بس تبقي صح علشان تبقي النتيجة صح. الصف التاني والثالث والرابع القيم صح. العمود الرابع عبارة عن عملية عطف ما بين القيمتين في العمودين الأولانيين. العملية ده محتاجة القيمتين يبقوا صح علشان تبقي النتيجة صح علشان كدا الصف الرابع القيم بس هوا اللي صح.</p><br>

<p>في إنجازين حصلوا في القرن ده كانوا مهميين لينا. الاول اكتشاف شبه الموصل (Semiconductor) ثنائي المسار (Diode) وده عبارة عن دايرة كهرباء بتسمح بمرور الكهرباء في اتجاه واحد فقط. والتاني هو إن مركز الإحصاء الأمريكي قدر إنه بجد يحصي عدد الأمريكان بدقة وأسرع من المرة اللي قبلها واللي احتاجت ٣١،٣٨٢ شخص علي مدار ٨ سنين ويطلعوا تقرير ٢١،٤٥٨ صفحة. المركز عمل مسابقة وكسبها هيرمان هولليريث (Herman Hollerith) اللي صنع جهاز كهروميكانيكي يساعد في عملية الإحصاء. هيرمان أسس شركة اللي كانت هي وتلت شركات كمان اندمجوا لشركة Computing-Tabulating-Recording Company واللي بعد كدا بقت International Business Machines Corp (IBM). </p><br>

<h3><a href="#القرن-العشرين">القرن العشرين</a></h3>
<h3></h3>

<p>ديفيد هيلبرت (David Hilbert) قدم سؤال "هل يوجد برنامج (خوارزمية) تحدد صحة أو خطأ طرح ما؟". الأجابة من قبل ألان تورينج (Alan Turing) ;كانت لأ بس الطريقة اللي جاوب بيها كانت مهمة. تورينج إقترح آلة بتقدر تقوم بحساب كل ما يمكن حسابه علي عكس الشائع ساعتها وهو إنه الكمبيوتر ده لعمليات متخصصة. تورينج أثبت رياضيا إنه نظريا نقدر نصنع آلة عامة. شفل تورينج مع  معمارية فون نيومان (von Neumann architecture) كان ليهم تأثير كبير علي تصمبم الكمبيوتر. </p><br>

<p>كونراد سوزه (Konrad Zuse) بني أول كمبيوتر تورينج كومبليت (Turing-Complete) تقدر تبرمجه. تورينج كومبليت يعني بيحاكي الألة العامة اللي تورينج فرضها. الكمبيوتر اسمه Z3 كان بيقرا من بطاقات مخرومة زي جهاز هيرمان بتاع الإحصاء و بيستخدم الحساب الثنائي والمنطق البوولي لبرمجته. ده أول تطبيق يجمع شفل الناس اللي فاتت ده كلها. شغل ناس مشافوش بعض اللي بيحركهم حاجات مختلفة علي مدار قرون ومدي قارات.</p><br>

<p>الحدث اللي أنا وصفته برومانسية ومحن وتلزيق كان في ١٩٤١. لو حد مش واخد باله احنا داخلين في مرحلة قذرة في تاريخ البشرية. ولو محدش خد باله من الأسم فكونراد ألماني الجنسية. معلومة علي جنب الجيش النازي مستخدموش الجهاز بس كانوا خايفين إنه يوقع في إيد السوفيت. الغرض من كل ده إني أقول إن العالم في وقت حرب، وده بيخلي في حافز لإستثمار في التكنولوجيا. </p>
